## Testausdokumentti

Tähän mennessä työ ei ole valmis, joten kaikkea testailua ei ole vielö tehty. Tähän mennessä on kuitenkin kirjoitettu yksikkötestejä sekä testailtu toimintaa manuaalisesti graafisen käyttöliittymän kautta.

Yksikkötestejä olen kirjoittanut projektiin alusta asti. Pyrkimyksenä on ollut pitää kaikkien sovelluslogiikan luokkien testikattavuus hyvänä. Olen pyrkinyt testaamaan erityisesti sitä, että luokkien ydintoiminnallisuus toimii niin, kuin sen minun käyttötarkoituksessani ja siinä ilmenevissä mahdollisissa tilanteissa pitäisikin. Esimerkiksi generointialgoritmeille olen ainaa rakentanut testit, jotka varmistavat, että generoitu labyrintti on mahdollista ratkaista, ja että seiniä on oikeissa paikoissa. Ratkaisualgoritmeille puolestaan olen aina testannut, että ne oikeasti pääsevät maaliin asti.

Yksikkötestien ohella olen tehnyt alusta asti jatkuvaa manuaalista testausta graafisesta käyttöliittymästä. Siksi toteutinkin ohjelmaan hetki graafisen käyttöliittymän. Olen tarkastellut sieltä, millaisia labyrintteja algoritmini luovat: ovatko ne järkevän näköisiä, tarpeeksi monimutkaisia ja ratkaistavissa. Siinä samalla olen myös heti huomannut, jos seiniä on jostain syystä väärässä paikassa. Ratkaisualgoritmien yhteydessä olen pystynyt graafisesta käyttöliittymästä tarkastelemaan niiden reittejä. Olen erikokoisilla sokkeloilla valmistanut, että ratkaisupolku menee maaliin asti ja on yhtenäinen, eikä mene seinien läpi.

Myöhemmin lisäsin projektiini myös mahdollisuuden tarkastella algoritmien suoritusaikoja käyttöliittymästä. Sen jälkeen olenkin tarkkaillut myös nopeutta algoritmeja toteuttaessani ja muokatessani. Olenkin testaillut generoida labyrintteja eri algoritmeilla ja tarkastellut niiden suoritusaikoja. Vastaavasti olen tarkastellut ratkaisualgoritmien suoritusaikoja, ja siten saanut käsitystä niiden nopeuksien suhteista sekä siitä, millaisten labyrinttien ratkaisussa kukin niistä on hyvä. Tästä olen saanut paremman käsityksen algoritmien heikkouksista ja olen päässyt pohtimaan, miten niitä voisi mahdollisesti parantaa.

Yleensä käytän syötteenä vertailussa 51x51-kokoista labyrinttia. Se on tarpeeksi esi, että muodostetuissa labyrinteissa, reiteissä ja suoritusajoissa näkyy jo algoritmikohtaisia eroja ja ominaispiirteitä, mutta ei kuitenkaan niin, iso, että sen mahtumisessa näytölle tai käsittelyssä olisi ongelmia. Algoritmeja toteuttaessa ja kehittäessä olen usein aluksi käyttänyt ihan pieniä labyrinttejä, kuten 15x15-kokoisia. Näin minun on ollut helpompi simuloida itse päässä algoritmin toimintaa tällaisessa labyrintissa ja löytää syitä virhetilanteille. Kun olen sitten tällä tavalla testaamalla saanut virheitä karsittua pois, niin olen aina edennyt isompaan labyrinttiin. Pienillä labyrinteilla oli hyvä kehitysvaiheessa huomata, mitä yhteistä virheisiin johtavilla labyrinteilla oli, ja siten päätellä, mistä ongelma voisi johtua.

Tekemäni yksikkötestit on helppo toistaa. Ne voi ajaa terminaalista, jolloin niistä saa myös raportin. Raportin voi generoida lataamalla projektin GitHubista ja menemällä sitten ladattuun kansioon LabyrinthSolver-hakemiston sisälle. Raportin generoimiseksi suoritetaan hakemiston sisällä ollessa Linuxilla komento ’mvn test jacoco:report’. Raportti kertoo testien rivi- ja haaraumakattavuuden. Kattavuusraportti löytyy tiedostosta target/site/jacoco/index.html.

Tekemäni manuaalisen testauksen voi toistaa graafisen käyttöliittymän kautta. Tämä tapahtuu käynnistämällä ohjelma, ja sitten klikkailemalla vuorotellen eri generointi- ja ratkaisumenetelmien nappeja, jolloin algoritmit suoritetaan. Tässä kannattaa ottaa huomioon, että ensimmäisillä suorituskerroksilla (varsinkin ihan ensmmäisellä napinpainalluksella) algoritmit toimivat paljon hitaammin kuin normaalisti. Kun nappeja painelee pari kertaa, niin saa oikeasti vertailukelpoista testidataa.
