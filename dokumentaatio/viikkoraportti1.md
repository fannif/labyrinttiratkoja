## Viikkoraportti 1

Aikaa käytin tällä viikolla työhön n. 7 tuntia, josta iso osa kului algoritmien etsimiseen ja tutkimiseen.

Tällä viikolla aloin miettiä ja lopulta valitsin aiheen työlleni. Aiheen keksittyäni aloin hioa mielessäni, mitä algoritmeja voisin toteuttaa. Halusin valita algoritmeja sopivan määrän ja erilaisia, jotta saan tutkittua ja testattua aihettani mahdollisimman hyvin. Pyrin myös siihen, että työni olisi laajuudeltaan kurssin puitteisiin sopiva.

Erilaisia algoritmeja etsin Daedalus-kannasta. Siellä yritin sitten tutkia ja selvittää, mitkä niistä voisivat olla minun tarkoituksiina sopivia.

Kun olin alustavasti miettinyt, mitä algoritmeja haluaisin toteuttaa, kirjoitin määrittelydokumentin. Sitä varten yritin analysoida algoritmeille mahdollisia tila- ja aikavaativuuksia, joihin voisin pyrkiä. Tein samalla tutkimustyötä ja etsin algoritmeista lisätietoa.

Määrittelydokumentin yhteydessä minun piti muutenkin miettiä ohjelman toteutusta. Päädyin siihen, että haluaisin siihen graafisen käyttöliittymän, jossa voi valita, millä algoritmilla labyrintti milloinkin generoidaan. Minulla on nyt päässäni kuva siitä, miltä harjoitustyö voisi toivottavasti valmiina näyttää.

Määrittelydokumentin lisäksi tein alustavan projektin harjoitustyötä varten. Loin työlle Github-repositorion sekä Gradle-projektin. Tein projektiin alustavat checkstyle- ja jacoco-määritelmät, ja mietin, mitä plug-ineja saattaisin tarvita. Sitten tein vielä Gradle-projektiin Java-projektin valmiiksi sovellusta varten. En vielä täyttänyt Java-ohjelmaa juuri yhtään. Loin sinne kuitenkin main classin, ja varmistin, että ohjelman ajo Gradlella onnistui. Näin pyrin tarkistamaan, että olin määritellyt Gradle- ja Java-projektit ainakin suunnilleen oikein.

Ohjelma ei siis varsinaisesti vielä ole juurikaan edistynyt. Sille on vasta tehty konfiguraatioita, ja sitä varten on luotu Java-projekti ja main-luokka, sekä määritelty Checkstyle-tarkastukset ja Jacoco. Tällä hetkellä ohjelman ajettaessa se vain sanoo käyttäjälle hei.

Tällä viikolla opin uutta lähinnä labyrintin generointiin ja ratkaisuun liittyvistä algoritmeista. Projektin luominen oli jo ennestään muilta kursseilta melko tuttua. Yllätyin, miten paljon mahdollisia labyrinttialgoritmeja on olemassa. Opin myös, että tuttuja Tietorakenteet ja algoritmit -kurssilla opittuja algoritmeja voi hyödyntää soveltavamminkin kuin olin osannut ajatella.

Minun oli kuitenkin vaikea valita, mitkä algotimeista minun olisi hyvä toteuttaa. Minulla oli myös vaikeuksia päättää alustavasti, kuinka monta algoritmia tulen yhteensä toteuttamaan. Toivoisin, että työmäärä, joka minulle kurssilla tulee, olisi sopiva, eikä liian suuri. Monet algoritmeista kuitenkin vaikuttivat melko hankalilta, enkä tiedä, osaanko lopulta toteuttaa niitä. Minulle oli myös vaikeaa valita itselleni aihe, koska en halunnut liian vaikeaa, mutta en myöskään liian helppoa aihetta. Tira-kurssi oli mielestäni haastava, joten yritin siksi valita aiheen järkevästi.

Onkohan valitsemani suunnitelma sopiva? Valitsinko järkevät algoritmit? Haluaisin pyrkiä hyvään arvosanaan, mutten kuitenkaan liian raskaalla työmäärällä.

Seuraavaksi olen ajatellut toteuttaa ainakin graafista käyttöliittymää ja yhden labyrintin generoimiseen käytettävistä algoritmeista. Mikäli aikaa jää, niin olisi kiva, jos saisin toteutettua myös jonkin ratkaisualgoritmin, mutta katson, ehdinkö ihan niin pitkälle vielä seuraavan viikon aikana. Graafinen käyttöliittymä saattaa syödä yllättävän paljon aikaa.
